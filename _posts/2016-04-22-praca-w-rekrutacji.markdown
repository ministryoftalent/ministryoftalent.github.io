---
layout:     post
title:      "Praca w rekrutacji w UK"
subtitle:  "Kiedy dwa lata temu padła decyzja o wyjeździe do Wielkiej Brytanii daleka byłam od entuzjazmu. Nie obyło się jednak od siejących zwątpienie krewnych i znajomych. "
date:       2016-06-23 11:00:00 
author:     "Ministry of Talent"
header-img: "img/IS09AC9KT_Comp.jpg"
---

Kiedy dwa lata temu padła decyzja o wyjeździe do Wielkiej Brytanii daleka byłam od entuzjazmu. Uwielbiałam moją pracę, z moim zespołem zjadłam beczkę soli, a na horyzoncie rysowały się kolejne, ekscytujące wyzwania zawodowe. Moja decyzja podyktowana była kwestiami osobistymi i na wieść o wyjeździe większość osób zareagowała ze zrozumieniem.

Nie obyło się jednak od siejących zwątpienie krewnych i znajomych, wróżących mi świetlistą karierę na londyńskim zmywaku.
Wiedziałam, że przeprowadzka będzie dużym wyzwaniem, ale jak mówią, no pain no gain.

Kiedy przygotowywałam się do wyjazdu poszukiwałam informacji i wskazówek o specyfice pracy rekrutera w UK. W internetach znajdziecie mnóstwo informacji o pracy programistów w UK (bezcenny wykop, reddit lub quora), ale nie znalazłam żadnych konkretnych informacji z drugiego, rekrutacyjnego frontu. Od czego zacząć?

<h2 class="section-heading">Ustal konkretny termin wyjazdu</h2>
Ja przez niemal rok byłam rozdarta pomiędzy Krakowem i Londynem, gdy z jednego wylatywałam, płakałam za drugim. Długo biłam się z myślami, czy powinnam wyjechać, a przeprowadzka stawała się coraz bardziej odległa. Kiedy oficjalnie podjęłam decyzję i poinformowałam o tym resztę świata, poczułam się lżejsza o co najmniej 10 kilo:) Złożenie wypowiedzenia przypieczętowało ten proces i zmotywowało do aktywnego poszukiwania pracy.

<h2 class="section-heading">Znajdź native speakera</h2>
W pracy rekrutera głównym narzędziem jest komunikacja. Spędzasz godziny na telefonie, piszesz tony maili, raportów, dlatego niezwykle ważna jest poprawność i efektywność języka którym się posługujesz. Pół roku przed wyjazdem rozpoczęłam konwersacje z nauczycielem angielskiego pochodzącym z Londynu. Poza tradycyjnymi lekcjami, mój nauczyciel pomógł mi zrozumieć specyfikę rozmów kwalifikacyjnych na tamtejszym rynku pracy, nauczył mnie, że jak chwalić swoimi osiągnięciami (co wydaje się oczywiste, ale wiele z rzeczy o których teraz wspominam na rozmowach, w Polsce nigdy nie przyszłoby mi do głowy), ale także pomógł sformatować CV do standardów brytyjskich. To były na prawdę dobrze zainwestowane pieniądze.

<h2 class="section-heading">Sformatuj CV do brytyjskich standardów</h2>
Przeglądnęłaś tysiące CV i wydaje ci się, że ten dokument nie kryje przed tobą żadnych tajemnic? Z obecnej perspektywy zaryzykuje stwierdzenie, że moje CV, które dziewiczo lądowało w brytyjskich skrzynkach pocztowych to był crap jakich mało. Na początek wyrzuć zdjęcie i dane osobowe. Dodaj krótkie podsumowanie twojej kariery zawodowej i cele na przyszłość.

Nie bój się pisać w pierwszej osobie i chwalić dobrze wykonaną robotą.
Nic nie doda pikanterii twojej aplikacji tak jak numerki (liczba zatrudnień, zdobytych celi, szeroko pojęte statystyki rekrutacyjne).

<h2 class="section-heading">Dane kontaktowe</h2>
Jeśli szukasz pracy będąc jeszcze w Polsce, unikaj podawania polskiego adresu. Niektórzy rekruterzy machinalnie mogą odrzucić twoje Cv po ujrzeniu niewymawialnej nazwy ulicy:-) Jeśli masz możliwość podaj adres Twojego przyszłego zamieszkania lub nie podawaj go w ogóle. Najlepiej sprawdza się brytyjski numer telefonu, ale polski numer nie powinien być dużym problemem. Istnieje też możliwość założenia angielskiego numeru telefonu (tylko stacjonarnego) na Skypie.


<h2 class="section-heading">Gdzie szukać pracy</h2>
Jeśli jesteś ostatnim rekruterem we wszechświecie bez profilu na LinkedIn to go załóż go raz dwa! Jeśli tylko możesz napisz na swoim profilu, że poszukujesz pracy w branży. Poza biernym wyczekiwaniem na oferty od rekruterów zaglądnij do zakładki jobs. Moim skromnym zdaniem na LinkedIn znajdują się prawdopodobnie najlepsze jakościowo oferty pracy. W większości przypadków widzisz imię i nazwisko osoby odpowiedzialnej za rekrutację na dane stanowisko – kilka dni po wysłaniu Cv możesz wysłać maila dopytującego się o Twoją aplikację. LinkedIn oferuje także darmowy miesięczny trial konta dla poszukujących pracy. Umożliwia wysyłanie darmowych inmaili, sprawdzanie Twojej konkurencji w wyścigu na dane stanowisko oraz przegląd widełek finansowych.

Na LinkedIn możesz także wyszukać osoby pracujące w interesujących cię firmach i zwyczajnie je zaczepić, lub poprosić o radę osoby, które przeszły podobną drogę do ciebie. Załóż także konto na Reeds oraz Monster i udostępnij swoje CV w ich bazie danych. Dobrym agregatorem ogłoszeń jest Indeed (można ustawić alerty). W niektórych branżach dobrze sprawdza się Glassdoor, który dodatkowo daje spojrzenie na opinie o interesującej cie firmie.

<h2 class="section-heading">Networking</h2>
Twoja sieć kontaktów może być kluczem do znalezienia pierwszej pracy w braży w Wielkiej Brytanii. Jadąc do Londynu nie miałam żadnych znajomości w tej branży. Efekt kuli śnieżnej pozwolił mi dotrzeć do osób, które dzieliły ze mną doświadczenie migracji oraz pracy w branży. One także skierowały mnie do agencji i rekruterów, które dały mi pierwsze rozmowy.

Networkingu ciągle się uczę. W UK jest to umiejętność, która jak żadna inna pozwoli ci zbudować Twoją pozycję i z sukcesem osiągać zamierzone cele, jeśli tylko znasz właściwe osoby. Meetup.com oraz Eventbrite oferuje liczne spotkania branżowe, trzeba tylko dobrze poszukać. Szczególnie polecam spotkania dla rekruterów in-house w ramach nieformalnej grupy DBR.


                    