---
layout:     post
title:      "Sourcingowy ROC’n’roll w Krakowie"
subtitle:  ROC Day Sourcing
date:       2017-12-25 11:00:00 
author:     "Ministry of Talent"
img:  roc_days_logo.jpg
categories: praca, github, sourcing
index: true
---

<b>Wstyd się przyznać, ale to podsumowanie miało powstać dobrych kilka tygodni temu. 
Listopad zamienił się niepostrzeżenie w grudzień, w końcu dotarliśmy do świąt, a ja wciąż nie napisałam notki z ROCday z Krakowa. 
Przegryzając karpia barszczykiem z uszkami, zapraszam do przeczytania moich refleksji nad prawdopodobnie największym jak do tej pory wydarzeniem rekrutacyjno-sourcingowym w Polsce.</b>
  
 
 <img src="/images/roc_days_logo.jpg" class="img-responsive" alt="Picture">
 
 Dzięki niezawodnej grupie  <a href="https://www.facebook.com/groups/polandsourcingcommunity" target="_blank">Polish Sourcing Community</a> udało się stworzyć wartościowe wydarzenie, które przyciągnęło ponad setkę osób z branży rekrutacyjnej do Krakowa 20 listopada 2017. 
 Owocem wydarzenia jest <a href="http://roc-day.pl/prezentacje/podstawy-wyszukiwania-kandydatow-cwiczenia/" target="_blank"> strona gromadząca wiedzę specjalistyczną</a>, od stycznia będzie także wysyłany newsletter z ciekawymi wydarzeniami i polecanymi lekturami dla HR/rekrutacji. 
 Wielkie brawa dla Kasi Borowicz za organizację wydarzenia takiego formatu!
 
 
 <h2 class="section-heading">Formuła Un-conference</h2>
  
 ROCday był napakowany mini-warsztatami prowadzonymi przez specjalistów w swojej dziedzinie przybywających z całej Polski. Pojawiły się również dwa panele dyskusyjne z gośćmi. Miałam przyjemność uczestniczyć w panelu “Wyszukiwanie kandydatów - jak robią to najlepsi?” wraz z Mateuszem Machą i Ekinem Bayıldıran.
 
 Wisieńką na torcie był wykład "Rekrutacja i zarządzanie talentami oparte na dowodach" Piotra Prokopowicza, wykładowcy akademickiego i autora książki traktującej właśnie o tej materii. I zdaje się, że prezentacja nie zawiodła oczekiwań publiczności!
 
 
 <img src="/images/roc_days_1.jpg" class="img-responsive" alt="Picture">
  <h6><i>Zdjęcie z wykładu "Rekrutacja i zarządzanie talentami oparte na dowodach" (zdjęcie ze zbiorów prywatnych)</i></h6>



 To co sprawiło, że cały dzień był tak wyjątkowy to formuła “un-conference”. ROCday utrzymane było w nurcie spotkań <a href="https://trumunity.com/" target="_blank">społeczności rekrutacyjnej pod szyldem #tru </a> odbywających się cyklicznie w całej Europie. Warsztaty na ROCday miały luźną formę otwartej dyskusji i wymiany doświadczeń uczestników, odrzucając jednocześnie sztywne reguły spotkań konferencyjnych.
 Jeśli w trakcie dyskusji uznałaś, że jednak ten temat to nie to, można było swobodnie, bez wyrzutów sumienia, przewędrować do dyskusji odbywającej się równolegle.
 
<h2 class="section-heading"> W poszukiwaniu różnorodności</h2>
  
 Na ROCday podzieliłam się moim doświadczeniem w rekrutacji w obszarze diversity w branży technologicznej. Moją prezentację można już teraz przejrzeć <a href="https://www.slideshare.net/secret/6jMKCqYObi0f0j" target="_blank">tutaj</a>, ale więcej o zagadnieniu <b>diversity sourcing</b> napisałam w artykule o Diversity Sourcing [tutaj](http://ministryoftalent.co.uk/2018/02/05/mity-o-diversity-rekrutacja/).
 
 Diversity recruitment to temat dopiero co raczkujący w Polsce i zwyczajnie jest nieco inaczej interpretowany niż na Stanach czy w Wielkiej Brytanii. Nic dziwnego, ponieważ przed naszymi specjalistami zajmujących się rozwojem zespołów stoją zupełnie inne wyzwania rekrutacyjne niż u kolegów zza wielkiej wody.

  <img src="/images/roc_days_aga.jpg" class="img-responsive" alt="Picture">
  <h6><i>Zdjęcie autorstwa pani fotograf skrzętnie dokumentującej ROCday. Świetnie uchwycony moment z Diversity Sourcing Lab. Pożyczone<a href="https://www.facebook.com/pg/RecruitmentOpenCommunity/photos/?tab=album&album_id=147697692623520" target="_blank"> stąd.</a> </i></h6>
  

 
 
 <h2 class="section-heading">Wciąż potrzebna zmiana w postrzeganiu funkcji sourcingu </h2>
 
 Całe spotkanie pozwoliło spojrzeć na stan świadomości sourcingowej w Polsce. Nadal obowiązuje przeświadczenie, że sourcer to taki “baby recruiter”, a nie doświadczony profesjonalista specjalizujący się w temacie poszukiwania i zaangażowania pasywnego kandydata. Wydaje się, że dużo jeszcze upłynie wody w Wiśle, zanim lokalny rynek dojrzeje i doceni istotę funkcji sourcingowej w zespole rekrutacyjnym. 
 Wydarzenia takie jak ROCday pozwalają żywić nadzieję, że ta zmiana może nastąpić jeszcze w tym dziesięcioleciu, ale przede wszystkim pokazuje, że kariera w rekrutacji w Polsce może być ekscytującą i rozwojową przygodą.
 
 Z niecierpliwością czekam na kolejną edycję ROCday w 2018! 

  
  
  
 
 
 
  
  
  
   
   
  


