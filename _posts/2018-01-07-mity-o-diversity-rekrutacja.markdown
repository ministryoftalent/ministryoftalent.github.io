---
layout:     post
title:      "Prawdy i mity o diversity"
subtitle:  Zarządzanie różnorodnością
date:       2018-02-05 11:00:00 
author:     "Ministry of Talent"
img:  pexels-photo-296881.jpeg
categories: praca, github, sourcing, diversity, różnorodność
index: true
---

<b>Zagadnienie zarządzania różnorodnością budzi skrajne emocje, od zachwytu nad ideą wyrównania szans, po przekleństwa nad tym przebrzydłym "genderem". Na pewno za tym terminem kryje się dużo niezrozumienia i nadinterpretacji. Czy w takim razie jest diversity & inclusion w rekrutacji?
</b>
 
Samo pojęcie <i>diversity</i> zawsze gdzieś się tam przewijało pomiędzy zamykaniem kolejnych rekrutacji i negocjacjami z hiring managerem. Tak na poważnie zaskoczyło mnie po pierwszy na rozmowie rekrutacyjnej na gdzieś po koniec 2014 roku. Zadano mi dość konkretne pytanie: “W jaki sposób, celowo (a nie przypadkiem) znajdziesz kobiety programistki? Jaką strategię obierzesz? W jaki sposób zaangażujesz takie kandydatki?”. Moje zdziwienie nie miało granic. Czy takie pytanie jest zgodne z prawem? Gdzie się podziała poprawność polityczna?

<h2 class="section-heading">Wszyscy jesteśmy uprzedzeni</h2>

Iris Bohnet w swojej książkce <a target="_blank" href="https://www.amazon.co.uk/gp/product/0674089030/ref=as_li_tl?ie=UTF8&camp=1634&creative=6738&creativeASIN=0674089030&linkCode=as2&tag=ministryoftal-21&linkId=54f5146e7a17174d308c054b23f68ef3">What Works: Gender Equality by Design</a><img src="//ir-uk.amazon-adsystem.com/e/ir?t=ministryoftal-21&l=am2&o=2&a=0674089030" width="1" height="1" border="0" alt="" style="border:none !important; margin:0px !important;" /> przytacza przykład orkiestry symfonicznej z Bostonu, która jako jedna z pierwszych wprowadziła zasadę <a href="https://en.wikipedia.org/wiki/Blind_audition" target="_blank" >“ślepych przesłuchań”</a>. W latach siedemdziesiątych tylko 5% muzyków stanowiły kobiety. <b>Po wprowadzeniu przesłuchań z wykorzystaniem zasłony zakrywającej muzyka, liczba zatrudnionych kobiet w orkiestrze wzrosła do 35%.</b> Skąd ta nagła zmiana? 
Osoby budujące zespoły, w zdecydowanej większości biali mężczyźni, podświadomie preferowali wybór podobnych sobie, przez lata utrwalając ów schemat. Dopiero przedsięwzięcie praktyk utrudniających podjęcie decyzji na podstawie zewnętrznych cech kandydata (wygląd, płeć, wiek, status społeczny wynikający z ubioru), zmieniło smutne statystyki. 

<img src="/images/rsz_stocksnap_56r2a4ujyn.jpg" class="img-responsive" alt="Picture">
 
<h2 class="section-heading"> Wiele twarzy diversity</h2>

I właściwie o to chodzi w dobrze przemyślanym zarządzaniu róznorodnością przez rekrutację. Celem jest takie zaprojektowanie procesu rekrutacyjnego i  sposobu dotarcia do grupy marginalizowanej, tak aby ograniczyć czynniki wpływające na subiektywność procesu. 

Warto podkreślić, że tak zwanym “diversity” mogą być zarówno kobiety, jak  i mężczyźni, w zależności od branży do której zatrudniamy. W europejskiej branży technologicznej spoglądamy na diversity recruitment głównie przez pryzmat płci.
W Izraelu będą to natomiast  także grupy religijnych Żydów i mniejszość arabska. W Stanach do tej kategorii dorzucimy czarnoskórych, Latynosów czy weteranów wojennych. Tamtejsze prawo wymusza na firmach zatrudnianie tych grup społecznych, co może rodzić pytanie, na ile jest to sprawiedliwy proces rekrutacyjny. 

Jeśli strategia jest przemyślana, tego typu zabiegi nie powinny doprowadzić do obniżenia progu rekrutacyjnego <i>“hiring bar”</i> czy broń boże, do dyskryminacji innych grup. Jeśli coś takiego się dzieje, proces wymaga radykalnej naprawy.

<h2 class="section-heading"> Różnorodność w służbie produktu </h2>

W firmach technologicznych, w większości silnie zmaskulinizowanych, walczy się o wzrost udziału zatrudnianych kobiet. Nie chodzi tutaj tylko o balans płciowy w kadrach. Większość produktów cyfrowych, od oprogramowania, hardware, przez aplikacje po gry jest tworzona dla specyficznej grupy docelowej, ale gro z nich jest skierowana do obu płci. Różnorodność w zespole pozwala włączyć w proces tworzenia alternatywne perspektywy i opinie, prowadząc w konsekwencji do budowy lepszego produktu. Lepszy produkt prowadzi natomiast do wyższych wyników finansowych.

<img src="/images/rsz_stocksnap_v7qlbdjhst.jpg" class="img-responsive" alt="Picture">

<h2 class="section-heading">Szkiełko i oko </h2>

Zgodnie z teorią Daniela Kahnemana (noblista z 2002 roku) zawartej w jego książce “<a target="_blank" href="https://www.amazon.co.uk/gp/product/0141033576/ref=as_li_tl?ie=UTF8&camp=1634&creative=6738&creativeASIN=0141033576&linkCode=as2&tag=ministryoftal-21&linkId=c1899d12ce9757973a2b87a509ebbbda">Thinking, Fast and Slow</a><img src="//ir-uk.amazon-adsystem.com/e/ir?t=ministryoftal-21&l=am2&o=2&a=0141033576" width="1" height="1" border="0" alt="" style="border:none !important; margin:0px !important;" />” nasz umysł jest w wiecznym przetargu pomiędzy "systemem 1" działającym instynktownie z udziałem emocji, i  "systemem 2", działającym w sposób logiczny i przemyślany. 

Zadaniem współczesnej rekrutacji jest przeniesienie ciężaru decyzji na <b>system 2</b>, ograniczając potencjalne błędy poznawcze i uprzedzenia. Filozofia diversity & inclusion, sugeruje właśnie celowe wyszukiwanie kandydatów ze specyficznej grupy wraz przemyślanym sposobem komunikacji i zaangażowania kandydata. 

Na ile skutecznie? Obawiam się, że nie jesteśmy w stanie wyelimować z naszych działań systemu 1, natomiast sama świadomośc skutków jego wykorzystania przy zatrudnianiu kandydatów, długocelowo powinna się przełożyć w sprawiedliwy i obiektywny rynek kandydata. 

Tutaj możesz zaglądnąć do <a href="https://www.slideshare.net/secret/6jMKCqYObi0f0j" target="_blank">mojej prezentacji </a> z warsztatów <a href="http://ministryoftalent.co.uk/2017/12/25/ROC-day-krakow/" target="_blank"> ROCDay</a> mówiący o metodach wyszukiwania kandydatów zgodnie z tą filozofią. 

Obszar zarządzania różnorodnością to temat bez dna, więc z pewnością wrócę do niego w innej blogowej notce.


 
 
  
  
  
   
   
  


