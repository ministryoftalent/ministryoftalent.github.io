---
layout:     post
title:      "Referencje pod lupą"
subtitle:  " "
date:       2017-05-24 11:00:00 
author:     "Ministry of Talent"
img: referencje2.png
categories: praca, referencje
index: true
---
<b>Ręka do góry, kto kiedykolwiek w swoim CV, gdzieś tam małym druczkiem na dole strony, nie pozostawił wpisu “Referencje na życzenie”? Założe się, że większość z nas traktowała referencje  tak samo poważnie jak obowiązek meldunkowy.</b> 

Kiedy aplikowałam do moich pierwszych prac w Polsce, nikt nie pytał mnie o referencje. Odkąd jednak przeprowadziłam się do Anglii, owa kwestia zmieniła się diametralnie. O rekomendacje pytają wszyscy i wszędzie. Od małej kawiarni po międzynarodową korporację. Tutaj wiara w opinię drugiego człowieka wydaje się być niepodważalną, kiedy w Polsce podchodzimy do niej się z dużą dawką podejrzliwości. W moim przypadku, tuż przed ofertą, w pełni zaskoczona obrotem sprawy, musiałam nagle, jak magik królika z kapelusza, wyczarować trzy solidne referencje. 

<b><font size="5,5">Ludzka twarz kandydata?</font></b>

Referencja to nic innego niż osobista opinia o historii współpracy z kandydatem. Niektórzy rekruterzy akceptują wystawioną wcześniej rekomendację od poprzednich pracodawców czy partnerów biznesowych, jeszcze inni proszą o kontakt do wyszczególnionych osób i sprawdzają wiarygodność referencji telefonicznie lub mailowo. Takie świadectwa pozwalają uzyskać obraz kandydata spoza bańki rozmów rekrutacyjnych, w których niektórzy osiągają mistrzostwo doskonale tuszując mankamenty swojej osobowości. Oczywiście, każdy z nas ma gorsze chwile w życiu i pracy zawodowej, i nie ma powodu się martwić, że nasze ludzkie słabości wpłyną na późniejszą ocenę w oczach przełożonych i kolegów. Czerwona lampka zapala się dopiero wtedy, gdy negatywne opinie powtarzają się u większości referentów, których zresztą przecież sugeruje sam kandydat. 

<img src="/images/rsz_stocksnap_v2zjow3v6e.jpg" class="img-responsive" alt="Picture">


<b><font size="5,5">Jak dobrać referentów?</font></b>

W większości przypadków pracodawca przygląda się ostatnim pięciu latom pracy kandydata. Wśród osób, które powinny udzielić referencji zazwyczaj pojawi się zwierzchnik lub menedżer z jednej z poprzednich prac oraz ktoś, kto pracował na równoległym stanowisku. Jeśli w międzyczasie studiowałaś, a jeszcze nie pracowałaś, cenione są referencje od dawnych wykładowców (np. promotor pracy magisterskiej). W większości przypadków pracodawca nie wymaga, aby opinie pochodziły od ostatniego pracodawcy.  

<b><font size="5,5">Dobre słowo</font></b>

W większych firmach, zdarza się, że gro pracowników pochodzi z podobnych kręgów uczelnianych lub pracowało wcześniej u tego samego konkurenta. Taka wewnętrzna siatka kontaktów jest świetnym źródłem informacji o kandydatach. Pozwala ona na sprawdzenie referencji u pracowników, którzy mieli okazję współpracować wcześniej z kandydatem. Aplikując do wymarzonej firmy, warto więc sprawdzić czy nie pracuje już tam ktoś znajomy, który dobrym słowem mógłby wesprzeć twoją kandydaturę. 

<img src="/images/rsz_stocksnap_56a1c1be07.jpg" class="img-responsive" alt="Picture">

<b><font size="5,5">Nie pal mostów</font></b>

Pracodawca rozważający twoją kandydaturę, nie powinien, a nawet nie ma prawa, zadzwonić do twojej obecnej i byłej pracy wypytując się o ciebie wśród losowych osób bez twojej zgody. Z zasady dobiera się się takich referentów, którym wierzymy, że napiszą o nas w pozytywnym świetle. Pomijam już zasady dobrego wychowania, ale w imię przyszłych relacji, warto zadbać o swoją opinię jeszcze będąc na pokładzie firmy. Owszem, każdemu może się zdarzyć szef jak z najgorszego koszmaru. Jeśli już musimy podać namiary na kogoś z miejsca pracy, o którym chcemy jak najszybciej zapomnieć, niech to może będzie kolega, który dzielił z tobą wyzwania dnia codziennego. 

<b><font size="5,5">I Ty też sprawdź pracodawcę!</font></b>

Zanim przyjmiesz ofertę przeprowadź swoje badania na temat potencjalnego pracodawcy. Zacznij od bliższych i dalszych znajomych, może ktoś z nich tam kiedyś pracował, lub zna kogoś z tej firmy. Z pomocą przyjdzie też LinkedIn, który pozwoli ci sprawdzić z kim będziesz pracować w zespole i daje ewentualne pole do kontaktu. Nieocenionym w kwestii anonimowych opinii o pracodawcach wydaje się być <a href="https://www.glassdoor.co.uk/Reviews/index.htm" target="_blank">Glassdoor</a>. W Polsce triumfy święci natomiast  <a href="http://www.gowork.pl/opinie" target="_blank">Gowork</a>, choć tam ciężko się doszukać pozytywnych komentarzy na temat pracodawców. Jeśli pomimo doskonałych opinii, czujesz, że nie będzie odpowiadać ci to miejsce pracy, zaufaj swojemu instynktowi! Powodzenia :)
