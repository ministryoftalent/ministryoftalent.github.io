---
layout:     post
title:      "Książki dla rekrutera"
subtitle:  "Przedstawam  książki, które pomogą odnaleźć Ci się w świecie technologii i programistów."
date:       2016-07-20 11:00:00
author:     "Aga"
header-img: "img/ksiazki.jpg" 
---


<p>W dzieciństwie marzyliśmy, aby zostać strażakiem, tancerką czy archeologiem - ręka do góry kto w
                        dzieciństwie chciał zostać panią/panem z HR? </p>
<p>Do działu rekrutacji zazwyczaj trafia się z przypadku. Nowo zatrudnionego wrzuca się na głęboką wodę i ufa, że się nauczy się wszystkiego
                        sam metodą prób i błędów. I rzeczywiście, większość pojmie tajniki pracy testując
                        swoją niewiedzę na Bogu ducha winnych kandydatach.</p>
<p>Pojawia się pytanie: gdzie znajdziemy materiały, które dadzą nam wiedzę i narzędzia, aby
    awansować do pierwszej ligi specjalistów rekrutacji w branży technologicznej? Pozwolę sobie
    przedstawić trzy książki (jak na razie do przeczytania tylko w originale), które pomogą odnaleźć
    Ci się w świecie technologii i programistów.</p>


<img src="/img/jstojava.jpg" class="img-responsive" alt="Picture">

<i>Niby suchar, ale zawsze aktualny. Więcej o różnicy między Javą a Javascriptem na <a href="http://stackoverflow.com/questions/245062/whats-the-difference-between-javascript-and-java">Stackoverflow</a>
</i>



<h2 class="section-heading">Technology Made Simple for the Technical Recruiter by Obi
    Ogbanufe</h2>
<p>Zacznijmy od książki napisanej stricte pod kątem rekrutacji IT. Autorka wyjaśnia podstawy
    informatyki, najpopularniejsze technologie, specjalności (od administratora, przez programistę,
    po business analityka) i podpowiada jak właściwie zadawać pytania, aby sprawdzić
    konkretne umiejętności kandydata. Książke dorwałam dwa lata temu kiedy miałam za sobą już kilka
    lat pracy w
    branży. Dla mnie bylo to świetne odświeżenie podstaw, ale równie dobrze może stać się biblią
    rekrutacji dla kogoś kto
    stawia pierwsze kroki w branży IT.</p>


<img src="/img/rsz_1tech_simple.jpg" class="img-responsive" alt="Picture">

<p>Link do książki na Amazonie:<a
        href="https://www.amazon.co.uk/Technology-Made-Simple-Technical-Recruiter-ebook/dp/B004V9HC48/ref=sr_1_2?s=books&ie=UTF8&qid=1467185369&sr=1-2&keywords=technical+recruitment">
    tutaj.</a></p>

<h2 class="section-heading">Smart & gets things done by Joel Spolsky</h2>
<p>Krótka, napisana lekko, w bardzo amerykański sposób, książka autorstwa Joela Spolskiego. Joel,
    twórca miedzy innymi
    platformy pytań i odpowiedzi dla programistów StackOverflow postanowił podzielić się
    doświadczeniami w rekrutowaniu programistów do swojego startupu. Pomimo, że książka została
    wydana juz niemal 10 lat temu, prawdy w niej zawarte są ponadczasowe.</p>

<p>Na koniec autor proponuje system
    oceniania firm pod kątem jakości pisanego kodu i dogodności pracy dla programisty (<a
            href="http://www.joelonsoftware.com/articles/fog0000000043.html">"The Joel Test"</a>).
    System ten można czasem spotkać w ogłoszeniach o pracę.</p>

<img src="/img/spolsky.jpeg" class="img-responsive" alt="Picture">

<p>Książkę można kupić <a
        href="https://www.amazon.co.uk/Smart-Gets-Things-Done-Technical/dp/1590598385">tutaj</a>.
</p>


<h2 class="section-heading">Soft Skills: The software developer's life manual by John Sonmez</h2>

<p>Książka z zasady jest poradnikiem dla osób pragnących rozpocząć karierę programistyczną. Autor
    skrupulatnie wyjaśnia tajniki branży. Słuchając książki (wybrałam formę audiobooka) doszłam do
    wniosku, że owe wskazówki śmiało można wykorzystać w pracy rekrutera.</p>

<p>Autor, John Sonmez,
    kiedyś programista, dziś głównie konsultant i coach. Poza stroną techiczną pracy skupia się
    głównie na obszarze
    umiejętności miękkich w pracy programisty. Dużo mówi o produktywności, promuje zdrowy tryb
    życia, ale także sugeruje jak wykorzystać potencjał mediów społecznościowych w budowie
    kariery. Mało tego, porusza nawet temat związków w życiu programisty (rozdział pod znamiennym
    tytułem "Computers can't hold your hand"). Nawet jeśli nie
    zainteresują was pierwsze rozdziały głównie poświecone branży technologicznej, z pewnością
    znajdziecie coś
    dla siebie w dalszych częściach książki.</p>

<img src="/img/rsz_softskills.jpg" class="img-responsive" alt="Picture">

<p>Link do książki na Amazonie:
    <a href="http://www.amazon.co.uk/Soft-Skills-software-developers-manual/dp/1617292397">tutaj.</a>
</p>


<h2 class="section-heading">Co czytać?</h2>
<p>Obserwuję rynek, sprawdzam półki w księgarniach i ciągle czekam na jakieś ciekawe polskojęzyczne
    wydawnictwo dotyczące naszego rynku
    rekrutacyjnego.</p>
<p>Czy znacie jakieś pozycje książkowe o tej tematyce, które moglibyście polecić?</p>


