---
layout:     post
title:      "Odkodować pasję"
subtitle:  " "
date:       2017-01-22 11:00:00 
author:     "Ministry of Talent"
img: code_san.jpg
categories: [praca, podróże]
index: true
---
<b> Moja rozmówczyni rozpoczęła swoją karierę od rekrutacji programistów. 
Po pewnym czasie okazało się, że chyba lepiej czułaby się po drugiej stronie mocy i rozpoczęła przygodę z kodowaniem.
Śmieje się, że pokochała programowanie dlatego, że kompilator nie jest tak wymagający emocjonalnie jak praca w HR. </b>

Sandra opowie dzisiaj o tym co łączy i dzieli świat HR i informatykę, ale także podzieli się historią o swoich początkach w drodze do zawodu programistki.



<img src="/images/code_san.jpg" class="img-responsive" alt="Picture"> <font size="3">Wywiad jest częścią cyklu "Projekt:ZMIANA" o transformacji zawodowej.</font>

<b><font size="5,5">Ministry of Talent: Twoje początki kariery zawodowej przypominają mi nieco moją drogę: absolwentka psychologii trafia do firmy rekrutującej dla branży informatycznej. Jak to się stało, że zainteresowałaś się programowaniem?</font></b>

Sandra Rogalska: Na ostatnim roku studiów rozpoczęłam pracę w międzynarodowej firmie rekrutacyjnej specjalizującej się w projektach dla IT. Moja codziennością były wstępne rozmowy z kandydatami aplikującymi na stanowiska techniczne. Zauważyłam, wraz z koleżankami i kolegami zadajemy pytania o znajomość technologii, o których nie mamy pojęcia, co wpływa na jakość rozmów w kandydatami. Zaczęłam <b>rozszyfrowywać, co kryje się za tymi magicznymi nazwami</b> i skrótami jak JDK, Spring, JS, CSS, PostgreSQL itd. Zrozumiałam na bardzo podstawowym poziomie, że istnieją takie rzeczy jak frameworki, biblioteki, różne typy baz danych itd. Przełożyło się to pozytywnie na wyniki w pracy i często słyszałam w rozmowie z kandydatami komplementy na temat tego, że przynajmniej wiem, o co pytam, a należało to podobno do rzadkości.


Chwilę później zmieniłam pracodawcę i do moich nowych obowiązków jako pracownika działu HR w firmie IT należało uczestniczenie w technicznych rozmowach kwalifikacyjnych prowadzonych przez starszych programistów i architektów. <b>Po każdej takiej rozmowie uczyłam się czegoś nowego, chciałam wiedzieć i rozumieć więcej.</b> Pewnego dnia widząc moje zainteresowanie mój najlepszy przyjaciel z pracy postanowił zapoznać mnie z podstawami programowania. I tak powstało moje pierwsze “hello world”. 


<b><font size="5,5">Od “hello world” do bycia pełnoetatowym programistą, długa droga. Co sprawiło, że postanowiłaś pójść o krok dalej?</font></b>


Sandra: Mój spostrzegawczy szef zauważył, że coraz bardziej pochłania mnie szeroko pojęta informatyka. Jednego popołudnia, niby dla żartu, rzucił na moje biurko wydanie lokalnej gazety. “Sandra,  sprawdź sobie to ogłoszenie o  darmowym kursie programowania. Od zera.“ Wróciłam do domu, i pomyślałam, ale dlaczego by nie spróbować? I tak oto zapisałam się na kurs, który stał się punktem zwrotnym w mojej karierze.   


Kurs okazał się być dużym wyzwaniem. Byłam jedyną osobą na kursie bez zaplecza czy edukacji technicznej.  <b>Z prostego “hello world” nagle przeskoczyłam do intensywnego kodowania dwa razy w tygodniu po 5 godzin dziennie.</b> Spodobało mi się do tego stopnia, że gdy zakończyłam kurs, zapisałam się na zaoczne studia informatyczne. 

Studia szybko przełożyły się na moją codzienność zawodową.  Zauważyłam, że <b>nasze wewnętrzne systemy HR nie są dostosowane do potrzeb działu i warto by popracować nad ich rozwojem</b>. Zbudowaliśmy zespół programistów, złożony z osób które akurat skończyły swój projekt, ale nie zaczęły jeszcze kolejnego i wzięliśmy się do pracy. Na początku pełniłam funkcję analityka biznesowego - w końcu to miał być produkt z którego sama miałam korzystać.  

<img src="/images/rsz_process.jpg" class="img-responsive" alt="Picture">


W międzyczasie zdobyłam certyfikat Scrum Mastera, i nagle z HRowca stałam się Product Managerem. Cały projekt spoczywał na moich barkach, od zaprojektowania UX (tworzenie mockapów i wireframów), po zarządzanie zespołem. Pod koniec zajmowałam się 4 projektami jednocześnie. <b>Przez dwa i pół roku prowadziłam bardzo intensywne życie zawodowe.</b> Musiałam przyswoić bardzo dużo nowej wiedzy w krótkim czasie. Studia zmierzały ku końcowi - to był doskonały moment na przejście na stanowisko programistyczne.

Chciałam zacząć od czystej karty. Nie bez żalu pożegnałam się z moją firmą i rozpoczęłam nowy rozdział mojego życia w roli młodszej programistki w Cybercom. 



<b><font size="5,5">Niebywałe, że udało ci się tego dokonać raptem w ciągu dwóch lat. Proces zmiany zawodu to nie bywałe skomplikowane przedsięwzięcie życiowe, i czasem trudno tego dokonać bez wsparcia bliskich. Jak było w Twoim przypadku?</font></b>

Sandra: Moja mama w przeszłości przez pewien czas była programistką, więc tym bardziej mocno mi kibicowała.
Od liceum nie miałam do czynienia z zaawansowaną matematyką, i to ona okazała się jednym z większych wyzwań w procesie zmiany zawodu. I tu najistotniejsze okazało się być wsparcie moich znajomych programistów. Byłam dla nich takim “małym projektem”. Cierpliwie tłumaczyli, pomagali rozwiązać trudniejsze zadania, dzielili się wiedzą i doświadczeniem. 


<b><font size="5,5">Co pociąga cię w byciu programistką?</font></b>

Sandra: Prostota i jednoznaczność tego zawodu. 

Praca w HR jest wyczerpująca emocjonalnie. Są rzeczy nad którymi nie jesteśmy w stanie zapanować. Dwoisz się i troisz, żeby zespół był zadowolony a firma rosła w siłę, a tu ktoś się wycofał z procesu rekrutacyjnego, rekrutacja nad którą pracowałaś przez ostatnie miesiące zostaje zawieszona, a hiring manager zmienia zdanie co kilka dni. To wszystko sprawia, że praca w HR i rekrutacji jest bardzo frustrująca. 

Programowanie dla mnie jest jak rozwiązywanie rebusów lub budowanie z klocków lego. Nie ma jednego, dobrego rozwiązania. Można zakodować coś na 20 tysięcy różnych sposobów. 
<b>Kodowanie jest łatwiejsze niż wszyscy myślą.</b> Jeśli już poznasz składnię języka i frameworki, to potem jest już z górki. Żadna to fizyka kwantowa. 
Z mojej perspektywy, jest to dużo łatwiejsze, niż zajmowanie zespołami i rekrutacja. 


<img src="/images/rsz_san_laptop.jpg" class="img-responsive" alt="Picture">


<b>W pracy rekrutera co chwilę coś cię odrywa od pracy, a tu możesz usiąść, pomyśleć i na spokojnie rozwiązać problem.</b> I jeszcze mi za to płacą!

Lubię większą część dnia spędzić na pracy na konkretnym zadaniem. Możliwość zobaczenia w działaniu wyników swojej pracy i oglądanie jak kolejne funkcjonalności rozszerzają projekt bywa bardzo nagradzające. Trudno osiągnąć taki stan pracując w HR. Zaczynasz kolejny projekt rekrutacyjny, ale nie masz poczucia, że ostatni jest już zakończony. Ciągle za czymś gonisz. Jeśli pojawiają się jakieś problemy, to winnym zawsze jest dział rekrutacji. 

Kompilator nie jest tak wymagający emocjonalnie. 

<b><font size="5,5">Czy wykorzystujesz doświadczenie i umiejętności z poprzedniej pracy?</font></b>


Sandra: Tak, oczywiście. Umiejętności miękkie są nie bez znaczenia w pracy programisty. Bez większych trudności potrafię wydobyć wymagania od product ownera, dobrze je opisać i przekuć je na kod, który odpowiada potrzebom klienta. Umiejętności miękkie są jak znajomość języka angielskiego, przydają się bardzo często i praktycznie do wszystkiego ☺  Wielu programistom ich brakuje i szkolą się z nich na kursach dopiero podczas pracy zawodowej. 


<b><font size="5,5">Środowisko programistyczne jest mocno zmaskulinizowane. Firmy walczą o to by jak najwięcej dziewczyn chciało pracować u nich na stanowiskach technicznych. Jakie są Twoje przemyślenia na temat pozycji kobiet w świecie IT? </font></b>


Sandra: Szczęśliwie, nigdy nie zderzyłam się z żadną form dyskryminacji w pracy jako kobieta-programistka.  Firmy IT bardzo dbają, żeby dziewczyny były równo traktowane.

Moim zdaniem, <b>negatywna selekcja następuje wcześniej niż na etapie pracy zawodowej</b>. Wraz z koleżanką byłyśmy jedynymi dziewczynami na roku. Niestety, część kadry pedagogicznej traktowała nas z góry, lekceważąc nasze umiejętności. Nie byłyśmy przygotowanie na szowinistyczne docinki. Po takim doświadczeniu, cześć kobiet odejdzie ze studiów, inne nie będą chciały kodować, ponieważ będzie im się to kojarzyć z traumą z uczelni.

Na pewno znasz ten słynny eksperyment <a href="https://pl.wikipedia.org/wiki/Efekt_Pigmaliona" target="_blank">Rosenthala</a>, gdzie nauczycielom powiedziano, że część uczniów jest zdolniejsza od reszty. Nauczyciele podświadomie wspierali rozwój i edukację właśnie tych pierwszych, ignorując umiejętności drugiej połowy klasy. Dlatego pomimo, że na studiach radziłam sobie dobrze, zdarzało się, że koledzy przekonywali mnie, że przecież sama nie dam rady i potrzebuję ich pomocy. Ot, siła podświadomych stereotypów.

<img src="/images/rsz_san_code.jpg" class="img-responsive" alt="Picture">


<b><font size="5,5">W czym na co dzień kodujesz?</font></b>

Sandra: Podczas kursu programowania uczyłam się Javy i w tym języku pracuję. Trochę też bawiłam się Angularem. Głównie pracuję na backendzie. 

Docelowo chciałabym zostać programistą full-stack. Praca nad całą funkcjonalnością end 2 end, a nie tylko nad jej elementem jest fascynująca. 


<b><font size="5,5">Jak widzisz swoją karierę za 5 lat?</font></b>



Sandra: Nigdy więcej nie chce pracować jako Product Manager (śmiech). Za pięć lat chce być doświadczonym deweloperem z ciekawym portfolio.  Zarządzanie zespołami jest ciekawe, ale ja wolę zostać przy kodzie. 


<b><font size="5,5">Co byś poradziła osobom, które tak jak niegdyś ty, chciałyby rozpocząć przygodę z programowaniem?</font></b>



Sandra.: Całym sercem polecam warsztaty organizowane przez <a href="http://geekgirlscarrots.org/" target="_blank">Girl Geek Carrots</a>. 
Skupiają się na prostych, komercyjnych językach takich jaki Python czy Django. Po takim kursie można śmiało zacząć kodować samodzielnie.  Dla tych mających już jakiekolwiek umiejętności, skarbnicą wiedzy i tricków programistycznych będzie <a href="http://stackoverflow.com/" target="_blank">StackOverflow</a>.


Najważniejsze to zrozumieć, że kodowanie nie jest trudne. Dziewczyny, szybko zdobywajcie praktyczne doświadczenie. Wszystkiego nauczycie się w trakcie pracy!
Sandra trzyma za Was kciuki.


<b><font size="5,5"> Bardzo dziękuję za rozmowę! </font></b>

Przypisy:
1.
2.
3.
