---
layout:     post
title:      "Odkodować pasję"
subtitle:  " "
date:       2017-01-22 11:00:00 
author:     "Ministry of Talent"
img: code_san.jpg
categories: [praca, podróże]
index: true
---
<b> Moja rozmówczyni rozpoczęła karierę zawodową od rekrutacji programistów. 
Po pewnym czasie okazało się, że lepiej czułaby się po "drugiej stronie mocy" i rozpoczęła przygodę z kodowaniem.
Śmieje się, że pokochała programowanie dlatego, że kompilator nie jest tak wymagający emocjonalnie jak praca w HR. </b>

Sandra opowie dzisiaj o tym co łączy oraz dzieli świat HR i informatykę, a także podzieli się historią o początku swojej drogi do zawodu programisty.

<img src="/images/rsz_sandra_profile_1.jpg" class="img-responsive" alt="Picture"><font size="3">Zdjęcie z prywatnych zbiorów Sylwii Rogalskiej.</font>



<b><font size="5,5">Ministry of Talent:  Początki Twojej kariery przypominają mi nieco moją drogę zawodową: absolwentka psychologii trafia do firmy rekrutującej dla branży informatycznej. Jak to się stało, że zainteresowałaś się programowaniem?</font></b>

Sandra Rogalska: Na ostatnim roku studiów rozpoczęłam pracę w międzynarodowej firmie rekrutacyjnej specjalizującej się w projektach dla IT. Moja codziennością były wstępne rozmowy z kandydatami aplikującymi na stanowiska techniczne. 
Zauważyłam, że my rekruterzy zadajemy pytania o znajomość technologii, o której nie mamy pojęcia, co wpływa na jakość rozmów w kandydatami. 
Zaczęłam <b>rozszyfrowywać, co kryje się za tymi magicznymi nazwami</b> i skrótami jak: JDK, Spring, JS, CSS, PostgreSQL itd. Zrozumiałam na bardzo podstawowym poziomie, że istnieją takie rzeczy jak <a href="https://pl.wikipedia.org/wiki/Framework" target="_blank">frameworki</a>, <a href="https://pl.wikipedia.org/wiki/Biblioteka_programistyczna" target="_blank">biblioteki</a>, i różne typy baz danych itd. Przełożyło się to pozytywnie na wyniki w pracy, i często słyszałam w rozmowie z kandydatami komplementy na temat tego, że przynajmniej wiem, o co pytam, co podobno należało to podobno do rzadkości.


Po pewnym czasie zmieniłam pracodawcę i do moich nowych obowiązków jako pracownika działu HR w firmie IT należało uczestniczenie w technicznych rozmowach kwalifikacyjnych, prowadzonych przez starszych programistów i architektów. <b>W trakcie każdej takiej rozmowy uczyłam się czegoś nowego. Chciałam wiedzieć i rozumieć więcej.</b> 
Pewnego dnia, mój najlepszy przyjaciel z pracy postanowił zapoznać mnie z podstawami programowania. I tak powstało moje pierwsze <a href="https://pl.wikipedia.org/wiki/Hello_world" target="_blank">“hello world”</a>. 


<b><font size="5,5">Od “hello world” do bycia pełnoetatowym programistą prowadzi długa droga. Co sprawiło, że postanowiłaś pójść o krok dalej?</font></b>


Sandra: Mój spostrzegawczy szef zauważył, że coraz bardziej pochłania mnie szeroko pojęta informatyka. Jednego popołudnia, niby dla żartu, rzucił na moje biurko wydanie lokalnej gazety. “Sandra,  sprawdź sobie to ogłoszenie o  darmowym kursie programowania. Od zera.“ Wróciłam do domu, i pomyślałam, dlaczego by nie spróbować? I tak oto zapisałam się na kurs, który stał się punktem zwrotnym w mojej karierze.   


Kurs stanowił dla mnie duże wyzwaniem. Byłam jedyną osobą na kursie bez zaplecza w postaci edukacji technicznej.  <b>Z prostego “hello world” nagle przeskoczyłam do intensywnego kodowania dwa razy w tygodniu po 5 godzin dziennie.</b> Spodobało mi się do tego stopnia, że gdy zakończyłam kurs, zapisałam się na zaoczne studia informatyczne. 

Studia szybko przełożyły się na moją codzienność zawodową.  Zauważyłam, że <b>nasze wewnętrzne systemy HR nie są dostosowane do potrzeb działu i warto by było popracować nad ich rozwojem</b>. Zbudowaliśmy więc zespół programistów, złożony z osób, które akurat skończyły swój projekt, ale nie zaczęły jeszcze kolejnego i wzięliśmy się do pracy. Początkowo pełniłam funkcję analityka biznesowego - w końcu miał być produkt z którego sama miałam korzystać.  




<img src="/images/code_san.jpg" class="img-responsive" alt="Picture"> 



W międzyczasie zdobyłam certyfikat <a href="https://pl.wikipedia.org/wiki/Scrum" target="_blank">Scrum Mastera</a>, i nagle z HRowca stałam się Product Managerem. Cały projekt spoczywał na moich barkach, od zaprojektowania UX (<a href="https://pl.wikipedia.org/wiki/User_experience" target="_blank">User Experience</a>), po zarządzanie zespołem. Pod koniec tego okresa zajmowałam się czteroma projektami jednocześnie. <b>Przez dwa i pół roku prowadziłam bardzo intensywne życie zawodowe.</b> Musiałam przyswoić sobie dużo nowej wiedzy w krótkim czasie. Studia zmierzały ku końcowi - to był doskonały moment do przejście na stanowisko programistyczne.

Chciałam zacząć od czystej karty. Nie bez żalu pożegnałam się z firmą i rozpoczęłam nowy rozdział mojego życia w roli młodszej programistki w Cybercom. 



<b><font size="5,5">Niebywałe, że udało ci się tego dokonać raptem w ciągu dwóch lat. Proces zmiany zawodu to niezwykle skomplikowane przedsięwzięcie życiowe, i czasem trudno dokonać tego bez wsparcia bliskich. Jak było w Twoim przypadku?</font></b>

Sandra: Moja mama w przeszłości przez pewien czas była programistką, więc tym mocniej mi kibicowała.
Niestety, od liceum nie miałam do czynienia z zaawansowaną matematyką, i to ona okazała się jednym z większych wyzwań w procesie zmiany zawodu. Tu najistotniejsze okazało się być wsparcie moich znajomych programistów. Byłam dla nich takim “małym projektem”. Cierpliwie tłumaczyli, pomagali rozwiązać trudniejsze zadania, dzielili się ze mną wiedzą i doświadczeniem. 


<b><font size="5,5">Co pociąga cię w byciu programistką?</font></b>

Sandra: Prostota i jednoznaczność tego zawodu. 

Praca w HR jest wyczerpująca emocjonalnie. Są rzeczy nad którymi nie jesteśmy w stanie zapanować. Dwoisz się i troisz, żeby zespół był zadowolony, a firma rosła w siłę, a tu ktoś się wycofał z procesu rekrutacyjnego, rekrutacja nad którą pracowałaś przez ostatnie miesiące zostaje zawieszona, a hiring manager zmienia zdanie co kilka dni. To wszystko sprawia, że praca w HR jest bardzo frustrująca. 

Programowanie zaś jest dla mnie jak rozwiązywanie rebusów lub budowanie z klocków lego. Nie ma jednego, dobrego rozwiązania. Można zakodować coś na 20 tysięcy różnych sposobów. 
<b>Kodowanie jest łatwiejsze niż jest powszechnie postrzegane.</b> Jeśli już poznasz składnię języka i frameworki, to potem jest już z górki. Nie jest to żadna to fizyka kwantowa. 
Z mojej perspektywy, jest to dużo łatwiejsze, niż zajmowanie zespołami i rekrutacja. 


<img src="/images/rsz_san_laptop.jpg" class="img-responsive" alt="Picture">


<b>W zawodzie rekrutera co chwilę coś cię odrywa od pracy, a tu możesz usiąść, pomyśleć i na spokojnie rozwiązać problem.</b> I jeszcze ci za to płacą!

Lubię większą część dnia spędzić na pracy nad konkretnym zadaniem. Możliwość zobaczenia w działaniu wyników swojej pracy i oglądanie jak kolejne funkcjonalności rozszerzają projekt bywa bardzo satysfakcjonujące. Trudno osiągnąć taki stan pracując w HR. Ciągle za czymś gonisz. Jeśli pojawiają się jakieś problemy, to winnym zawsze jest dział rekrutacji. 

<a href="https://pl.wikipedia.org/wiki/Kompilator" target="_blank">Kompilator</a> nie jest tak emocjonalnie wymagający. 

<b><font size="5,5">Czy wykorzystujesz doświadczenie i umiejętności z poprzedniej pracy?</font></b>


Sandra: Tak, oczywiście. Umiejętności miękkie są nie bez znaczenia w pracy programisty. Bez większych trudności potrafię wydobyć wymagania od <a href="http://scrum-master.pl/product-owner-czy-pelniacy-obowiazki/" target="_blank">product ownera</a>, dobrze je opisać i przekuć je na kod, który odpowiada potrzebom klienta. Umiejętności miękkie są jak znajomość języka angielskiego, przydają się bardzo często i praktycznie do wszystkiego.  Wielu programistom ich brakuje i trenują je dopiero podczas pracy zawodowej. 


<b><font size="5,5">Środowisko programistyczne jest mocno zmaskulinizowane. Firmy walczą o to by jak najwięcej dziewczyn chciało pracować u nich na stanowiskach technicznych. Jakie są Twoje przemyślenia na temat pozycji kobiet w świecie IT? </font></b>


Sandra: Szczęśliwie, nigdy nie zderzyłam się z żadną form dyskryminacji w pracy jako kobieta-programistka.  Firmy IT dbają, żeby dziewczyny były równo traktowane.

Moim zdaniem, <b>negatywna selekcja następuje wcześniej niż na etapie pracy zawodowej</b>. Wraz z koleżanką byłyśmy jedynymi dziewczynami na roku. Niestety, część kadry pedagogicznej traktowała nas z góry, lekceważąc nasze umiejętności. Nie byłyśmy przygotowane na szowinistyczne uwagi. Po takim doświadczeniu, cześć kobiet ochodzi ze studiów, inne nie będą chciały kodować, ponieważ będzie im się to kojarzyć z traumą z uczelni.

Na pewno znasz ten słynny eksperyment <a href="https://pl.wikipedia.org/wiki/Efekt_Pigmaliona" target="_blank">Rosenthala</a>, gdzie nauczycielom powiedziano, że część uczniów jest zdolniejsza od reszty. Nauczyciele podświadomie wspierali rozwój i edukację właśnie tych pierwszych, ignorując umiejętności drugiej połowy klasy. Dlatego pomimo, że na studiach radziłam sobie dobrze, zdarzało się, że koledzy przekonywali mnie, że przecież sama nie dam rady i potrzebuję ich pomocy. Ot, siła podświadomych stereotypów.


<img src="/images/rsz_san_code.jpg" class="img-responsive" alt="Picture">


<b><font size="5,5">W jakim języku na co dzień kodujesz?</font></b>

Sandra: Podczas kursu programowania uczyłam się <a href="https://pl.wikipedia.org/wiki/Java" target="_blank">Javy</a> i w tym języku pracuję. Trochę też bawiłam się <a href="https://pl.wikipedia.org/wiki/AngularJS" target="_blank">Angularem</a>. Głównie zajmuję się <a href="https://pl.wikipedia.org/wiki/Front-end_i_back-end" target="_blank">backendem</a> aplikacji. 

Docelowo chciałabym zostać programistą full-stack [red. praca zarówno nad frontendem jak i backendem aplikacji]. Praca nad całą funkcjonalnością od początku do końca, a nie tylko nad jej elementem jest fascynująca. 


<b><font size="5,5">Jak widzisz swoją karierę za 5 lat?</font></b>



Sandra: Nigdy więcej nie chce pracować jako Product Manager (śmiech). Za pięć lat chce być doświadczonym deweloperem z ciekawym portfolio.  Zarządzanie zespołami jest ciekawe, ale ja wolę zostać przy kodzie. 


<b><font size="5,5">Co byś poradziła osobom, które tak jak niegdyś ty, chciałyby rozpocząć przygodę z programowaniem?</font></b>



Sandra.: Całym sercem polecam warsztaty organizowane przez <a href="http://geekgirlscarrots.org/" target="_blank">Girl Geek Carrots</a>. 
Skupiają się na prostych, komercyjnych językach takich jaki Python czy Django. Po takim kursie można śmiało zacząć kodować samodzielnie.  Dla tych mających już jakiekolwiek umiejętności, skarbnicą wiedzy i tricków programistycznych będzie <a href="http://stackoverflow.com/" target="_blank">StackOverflow</a>.


Najważniejsze to zrozumieć, że kodowanie nie jest trudne. Dziewczyny, szybko zdobywajcie praktyczne umiejętności. Reszty nauczycie się w trakcie pracy!
Sandra trzyma za Was kciuki.


<b><font size="5,5"> Bardzo dziękuję za rozmowę! </font></b>


