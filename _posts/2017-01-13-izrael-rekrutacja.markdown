---
layout:     post
title:      "Misja: rekrutacja. Jak to się robi w Izraelu?"
subtitle:  " "
date:       2017-01-13 11:00:00 
author:     "Ministry of Talent"
img: rsz_masada.png
categories: [praca, podróże]
index: true
---
<b>Propozycja pracy nad projektem dla globalnej marki budującej swój oddział inżynieryjny w Tel-Avivie brzmiała egzotycznie, a zarazem ekscytująco. Kiedy to wgłębiałam się w tajniki projektu dotarło do mnie jak skomplikowany to rynek. Uzmysłowiłam sobie, że sposoby rekrutacji znane mi z rynku europejskiego, tutaj się nie sprawdzą. 
</b> 

<img src="/images/rsz_tel-aviv.jpg" class="img-responsive" alt="Picture"> <font size="3">Widok na nowoczesny Tel-Aviv ze wzgórza w zabytkowej części miasta tzw. Jaffa. Zdjęcie wykonane podczas wyprawy do Izraela w 2015 roku.</font>
<br>
<br>
<h2>Bitwa o talenty</h2>
<br>
Izrael to raptem osiem milionów mieszkańców. Restrykcyjne prawo imigracyjne zezwala na zatrudnianie jedynie osób legitymujących się lub upoważnionych do posiadania izraelskiego paszportu. 
O ile nie jest to problem dla większości gałęzi gospodarki, obostrzenia imigracyjne uderzają mocno w branżę IT.  
Jednocześnie wiele innowacyjnych, światowych firm technologicznych, wybrało Izrael na siedzibę ich oddziałów badawczo-rozwojowych (między innymi IBM, Google, Facebook). W tym samym czasie, jak grzyby po deszczu, <b>wyrastają kolejne startupy zasysające największe lokalne talenty</b>. 
<br>
<br>
Gdy objawiła mi się już owa prawda, poczułam się jakby ktoś przyłożył mi w twarz. 
W co najlepszego się wpakowałam? W tym biblijnym kraju, cudów nigdy nie brakowało, ale nie byłam wstanie wyobrazić jak w takich warunkach zbudować zespoły składające się z najlepszych specjalistów, nie tylko na Bliskim Wschodzie, ale i na całym świecie? Jak wygrać tę bitwę o talenty? 
Z pomocą przyszła mi lektura autorstwa duetu: Dan Senor, Saul Singer <a rel="nofollow" href="https://www.amazon.co.uk/gp/product/1455502391/ref=as_li_tl?ie=UTF8&camp=1634&creative=6738&creativeASIN=1455502391&linkCode=as2&tag=ministryoftal-21" target="_blank">"Start-Up Nation: The Story of Israel's Economic Miracle"</a><img src="http://ir-uk.amazon-adsystem.com/e/ir?t=ministryoftal-21&l=as2&o=2&a=1455502391" width="1" height="1" border="0" alt="" style="border:none !important; margin:0px !important;" />
<br>
<h2 class="section-heading">Armia umysłów</h2>
<br>
W Izraelu słowo “rekrutacja” nabiera militarnego znaczenia. 
Obowiązkiem każdego obywatela, zarówno chłopców, jak i dziewcząt, jest odsłużenie dwóch lub trzech lat w armii. Selekcja rozpoczyna się wcześnie. 
Jeśli w szkole wyróżniasz się w danej dziedzinie, choćby matematyce czy fizyce, <b>wysłannicy IDF (Israel Defence Forces) wychwycą taki talent jak najwcześniej</b> i wciągną cię w wir przygotowań do wymagających egzaminów. 
Wojsko w Izraelu to nie tylko przeszkolenie wojskowe, umiejętności posługiwania się bronią czy Krav Maga. Elitarne jednostki nie tylko kształcą w niszowych obszarach, ale dają przede wszystkim solidne podstawy z zakresu informatyki i matematyki. 
<br>
<br>
Organizacją wojskową, która powołuje tylko najlepszych spośród najlepszych jest <b>jednostka 8200</b>. Jako część wywiadu wojskowego odpowiedzialna jest za łączność i łamanie szyfrów. 
To z niej wywodzą się założyciele firm takich jak Waze, Viber, ICQ, Wix czy Onavo. To czego poszukują wśród rekrutów to zdolności matematyczne i umiejętność rozwiązywania problemów.
<br>
<br>
<h2>CV w rezerwie</h2>
<br>
Poszukując specjalistów z krajów europejskich zwracamy uwagę na wykształcenie, uczelnię, firmy w których kandydat zdobywał doświadczenie. 
W Izraelu uniwersytety takie jak Technion czy  Instytut Nauki Weizmanna śmiało konkurują z najlepszymi akademiami amerykańskimi, ale gdy rekrutuje się pracownika <b>najistotniejsza jest jednak jednostka armii</b> w której kandydat odbywał służbę. Taką informację powinno zawierać każde izraelskie CV czy profil na LinkedIn.
<br>
<br>
W Izraelu teoria <a href="https://pl.wikipedia.org/wiki/Sze%C5%9B%C4%87_stopni_oddalenia" target="_blank"> sześciu stopni oddalenia </a> sprawdza się jak nigdzie indziej. Każdy zna tutaj każdego, zatem to referencje przyczyniają się do finalnej decyzji o zatrudnieniu lub odrzuceniu kandydata.
<br>
<br>
<img src="/img/rsz_masada_big.png" class="img-responsive" alt="Picture"><font size="3">Wzgórze z ruinami legendarnej Masady. Na pustynnym horyzoncie morze Martwe. Zdjęcie wykonane podczas wyprawy do Izraela w 2015 roku.</font>
<br>
<br>
<h2>Zespół indywidualistów</h2>
<br>
Wydawałoby się, że wojsko naturalnie wymusza zbudowanie hierarchicznego środowiska. 
Według Senora i Singera, w przypadku armii izraelskiej wygląda to zupełnie inaczej. 
<br>
<br>
Każda jednostka posiada sporą niezależność i działa niczym dobrze naoliwiona maszyna. 
Odpowiedzialność za zarządzanie nią, przy minimum superwizji se strony bardziej doświadczonych oficerów, spoczywa na barkach rekrutów. 
<b>To co różni młodych mieszkańców Izraela od ich rówieśników z krajów europejskich, to konieczność podejmowania decyzji o życiu i śmierci.</b> 
W związku z sytuacją geopolityczną większość młodzieży bierze udział w realnych misjach wojskowych. Tych osiemnasto-, dwudziestolatków, w warunkach polowych zachęca się przestrzegania przepisów i reguł, ale i do improwizacji jeśli tylko tego wymaga sytuacja. Mają myśleć samodzielnie.
<br>
<br>
Autorzy <a rel="nofollow" href="https://www.amazon.co.uk/gp/product/1455502391/ref=as_li_tl?ie=UTF8&camp=1634&creative=6738&creativeASIN=1455502391&linkCode=as2&tag=ministryoftal-21" target="_blank">"Start-Up Nation"</a><img src="http://ir-uk.amazon-adsystem.com/e/ir?t=ministryoftal-21&l=as2&o=2&a=1455502391" width="1" height="1" border="0" alt="" style="border:none !important; margin:0px !important;" /> twierdzą, że Izrael to naród indywidualistów doskonale pracujących w grupie, kierujących się jednym, nadrzędnym motywem, którym jest utrzymanie suwerenności i bezpieczeństwa państwa.
<br>
<br>
<h2>Rekrutacyjna hucpa</h2>
<br>
I to właśnie charakter ukształtowany przez wojsko, w połączeniu z umiejętnościami technicznymi i managerskimi wyniesionymi z elitarnych jednostek sprawia, że izraelskie startupy odnoszą takie sukcesy.
Jeśli nawet biznes okazał się być niewypałem, doświadczenie prowadzenia firmy uważane jest tu za bezcenny wpis w resume.
<br>
<br>
Senor i Singer wspominają jeszcze o zjawisku "Chutzpah". 
W języku polskim hucpa niesie z sobą pejoratywne zabarwienie (bezczelność i arogancja). Dla nich jednak oznacza ona <b>odwagę, pewność siebie, nieschematyczne myślenie</b>. W oczach twórców książki, ten typowy atrybut współczesnego Izraelity jest przyczynkiem do sukcesu gospodarczego i militarnego kraju.
Przejawem tej cechy jest także bezpośredniość w komunikacji. Kandydaci z Izraela raczej nie będą owijać w bawełnę :)
<br>
<br>
Po zakończeniu projektu dostrzegłam, że o sukcesie zadecydowała nie tylko znajomość kultury i specyfiki rynku, ale przede wszystkim wyjście poza schematy standardowego procesu rekrutacji. Nieświadomie przemyciłam elementy "chutzpah" do świata HR!
<br>
<br>
<font size="3"><i>Artykuł napisany w oparciu o moje doświadczenie oraz lekturę książki Dana Senora, Saula Singera: <a rel="nofollow" href="https://www.amazon.co.uk/gp/product/1455502391/ref=as_li_tl?ie=UTF8&camp=1634&creative=6738&creativeASIN=1455502391&linkCode=as2&tag=ministryoftal-21" target="_blank">Start-Up Nation: The Story of Israel's Economic Miracle</a><img src="http://ir-uk.amazon-adsystem.com/e/ir?t=ministryoftal-21&l=as2&o=2&a=1455502391" width="1" height="1" border="0" alt="" style="border:none !important; margin:0px !important;" />.</i></font> 
                                                                     



                                                                        

