---
layout:     post
title:      "Czy świat potrzebuje psychologa?"
subtitle:  " "
date:       2017-04-01 11:00:00 
author:     "Ministry of Talent"
img: landing_psy.png
categories: studia, psychologia
index: true
---
<b>Jakieś dziesięc lat temu wygrzewałam się na balkonie w pierwszym ciepłym, kwietniowym słońcu, powtarzając na zmianę angielski oraz historię, i zastanawiałam się gdzie zaprowadzi mnie mój los w październiku.
 Tuż po maturze, trochę z przekory, złożyłam papiery na psychologię.</b>

Co wtedy myślałam o przyszłości?  Hmm.. liczyłam, że nauczę się czytać ludziom w myślach i analizować ich podświadome popędy w każdym wypowiedzianym zdaniu. NOT! 

Tak na prawdę, po cichu marzyłam, że załapię się na etat w poradni psychologicznej i spędzę resztę życia z testem Wechslera w ręku, bądź będę dumnie dzierżyć kaganek oświaty w gabinecie szkolnego psychologa. Moja kariera potoczyła się inaczej, ale teraz już wiem, że <b>tak, świat potrzebuje psychologa</b>.

Dlaczego warto studiować psychologię?

<b><font size="5,5">Bo masz szansę zostać prawdziwym humanistą</font></b>

Humanistą w klasycznym tego słowa znaczeniu. 

Studia psychologiczne skupiają się na człowieku, jego umyśle i osobowości. Przez pierwsze dwa lata musisz śliśle trzymać się programu (przynajmniej na wydziale filozoficznym Uniwersytetu Jagiellońskiego), potem możesz niemal swobodnie dobierać sobie kursy z obszaru, wydziału jaki tylko sobie wymarzysz. 

Podczas pierwszych latach poznasz podstawy neurobiologii i biopsychologii, zaprzyjaźnisz się z klasykami filozofii, a test T studenta będzie ci się snił po nocach. Nie raz wcielisz się w rolę króliczka doświaczalnego w ramach eksperymentach przeprowadzanych przez kolegów i doktorantów.
Szybko też nauczysz się, że w psychologii “wszystko zależy”.

<img src="/images/brain.jpg" class="img-responsive" alt="Picture">
  
<b><font size="5,5">Bo możesz pracować w technologii</font></b>

Gdybym wiedziała, że są takie możliwości rozwoju w branży technologicznej kiedy jeszcze studiowałam, to cieplej bym patrzyła na metodologię badań psychologicznych i statystykę.  
Coraz więcej absolwentów psychologii pracuje w badaniach i i przy projektowaniu doświadczeń użytkownika przy produktach cyfrowych.
  
Jeśli interesuje praca jako UX designer warto skupić się przedmiotach zajmujących się tematem interakcji człowiek vs. komputer i jak najszybciej znaleźć dobre praktyki w firmie tworzącej produkty dla dużej ilości użytkowników. Tak przy okazji, sama teraz rekrutuję na takie stanowiska <a href="https://www.facebook.com/careers/jobs/a0I1200000JXtM3EAL/?q=ux&location=london" target="_blank">tutaj.</a>

<img src="/images/mockup.jpg" class="img-responsive" alt="Picture">

<b><font size="5,5">Bo możesz leczyć ludzkie dusze</font></b>

Podziwiam moich znajomych, którzy wybrali drogę klinicystyczną, a droga ta nierówną i wyboistą jest. Same studia psychologiczne to wciąż za mało, żeby pracować jako psycholog w szpitalu czy psychoterapeuta. Poza obraniem ścieżki klinicznej i miesięcy spędzonych na praktyce na oddziałach szpitali, czekać cię będzie co najmniej kilka lat dodatkowych studiów w wybranym przez ciebie nurcie psychoterapeutycznym i miesiące superwizji. 
Niestety, nie są to tanie studia, a za coś przecież trzeba żyć. 

Część absolwentów dość szybko zakłada swoje gabinety i buduje własną markę terapeuty. Inni pracują w poradniach interwencji kryzysysowych, jeszcze inni pracują z dziećmi potrzebującymi wsparcia.

Przez krótki czas rozważałam ścieżkę kliniczną, spędziłam nawet miesiąc na praktykach na oddziale psychiatrycznym. Przeważył jednak mój pragmatyzm i potrzeba działania w biznesie. Nie chciałam być zamknięta w czterech ścianach na państwowym etacie. 

<img src="/images/soul.jpg" class="img-responsive" alt="Picture">

<b><font size="5,5">Bo za mundurem psycholodzy sznurem!</font></b>

Specjalizacja kryminologiczna na moim kierunku cieszyła się niezwykle dużym zainteresowaniem.
Prawdopodobieństwo, że będziesz kreślił profile sprawców morderstw tak jak śledczy w CSI Miami jest niewielkie, ale psycholodzy zatrudniami są w placówkach więzienniczych i w policji. 
Plusem pracy w służbach mundurowych są dłuższe wakacje i wczesna emerytura.

<b><font size="5,5">Bo pomożesz w biznesie</font></b>

Coraz częściej korporacje poszukują osób do pracy w roli HR Business Parter. Pod tą enigmatyczną nazwą może kryć się szereg obowiązków, od administracyjnej papierologii, po coaching pracowników, bycie pomostem pomiędzy pracownikami a kadrą zarządzającą lub klientem, budowanie ścieżek kariery, przeprowadzanie oceny rocznej, po diagnozę i budowanie kultury organizacyjnej.
Psycholodzy od lat odnajdują się także jako szkoleniowcy. Wielu absolwentów psychologii wkracza również w obszar coachingu.

<img src="/images/hrbp.jpg" class="img-responsive" alt="Picture">

<b><font size="5,5">Bo możesz także zostać.. mną! </font></b>

czyli pracować jako poławiacz talentów :) 

Na co dzień nie myślę o sobie jako o psychologu, ale przeprowadzając z kandydatami czasem przydają mi semestry psychologii osobowości i poznawczej. 

Przy tworzeniu bardziej skomplikowanych procesów rekrutacyjnych wykorzystuję natomiast znajomość metodologii testów i kwestionariuszy badawczych. Wielka piątka zawsze na propsie! 

Także ilość raportów eksperymetalnych, do których zmuszano nas na studiach, sprawiła, że nigdy nie miałam trudności z przedstawieniem danych w rzeczowy sposób we wszelkich notatkach po spotkaniach i podsumowaniach projektów.

... 

Zanim jednak wybierzesz studia psychologiczne, pamiętaj, że <b>MAGISTER przy nazwisku NIE DA CI ZAWODU</b>. Psychologia pozwoli ci zdobyć porządne wykształcenie uniwersyteckie, ale umiejętności i praktykę musisz nabyć sama. 