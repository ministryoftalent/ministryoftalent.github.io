---
layout:     post
title:      "Czy świat potrzebuje psychologa?"
subtitle:  " "
date:       2017-04-01 11:00:00 
author:     "Ministry of Talent"
img: landing_psy.png
categories: studia, psychologia
index: true
---
<b>Jakieś dziesięć lat temu wygrzewałam się na balkonie w pierwszym ciepłym, kwietniowym słońcu, powtarzając na zmianę angielski oraz historię, i zastanawiałam się gdzie zaprowadzi mnie moje przeznaczenie w październiku. Wróżyłam z fusów, prosiłam o pomoc szklaną kulę i dalej wiedziałam tyle co nic.
 Tuż po maturze, trochę z przekory, złożyłam papiery na psychologię.</b>

Co wtedy myślałam o przyszłości?  Hmm.. liczyłam, że nauczę się czytać w myślach innych i analizować ich nieświadome popędy w każdym wypowiedzianym zdaniu. [żart!] 

Tak naprawdę, po cichu marzyłam, że załapię się na etat w poradni psychologicznej i spędzę resztę życia z testem Wechslera w ręku, albo chociaż będę niosła kaganek oświaty w gabinecie szkolnego psychologa. Moja kariera potoczyła się zupełnie inaczej, ale teraz już wiem, że <b>tak, świat potrzebuje psychologa</b>.

Dlaczego warto studiować psychologię?

<b><font size="5,5">Bo masz szansę zostać prawdziwym humanistą</font></b>

Humanistą w klasycznym tego słowa znaczeniu. 

Studia psychologiczne skupiają się na człowieku, jego umyśle i osobowości. Przez pierwsze dwa lata musisz ściśle trzymać się programu (przynajmniej na wydziale filozoficznym Uniwersytetu Jagiellońskiego), potem możesz śmiało dobierać sobie kursy z dziedziny i wydziału jaki tylko sobie wymarzysz. 

Podczas pierwszych lat studiów poznasz podstawy neurobiologii i biopsychologii, zaprzyjaźnisz się z klasykami filozofii, a test t-studenta będzie ci się śnił po nocach. 
Nie raz, nie dwa wcielisz się w rolę króliczka doświadczalnego w ramach eksperymentów przeprowadzanych przez kolegów i doktorantów.
Szybko też nauczysz się, że w psychologii “wszystko zależy”.

<img src="/images/brain.jpg" class="img-responsive" alt="Picture">
  
<b><font size="5,5">Bo możesz pracować w IT</font></b>

Gdybym wiedziała, że są takie możliwości rozwoju w branży technologicznej, kiedy jeszcze studiowałam, to cieplej bym patrzyła na metodologię badań psychologicznych i statystykę.  

Coraz więcej absolwentów psychologii pracuje w badaniach i przy projektowaniu doświadczeń użytkowników korzystających z produktów cyfrowych.
  
Jeśli interesuje cię praca jako UX designer warto skupić się przedmiotach zajmujących się tematem interakcji człowiek vs. komputer i jak najszybciej znaleźć dobre praktyki w firmie tworzącej produkty dla dużej ilości użytkowników. Tak przy okazji, sama teraz rekrutuję na takie <a href="https://www.facebook.com/careers/jobs/a0I1200000JXtM3EAL/?q=ux&location=london" target="_blank">stanowiska.</a>

<img src="/images/mockup.jpg" class="img-responsive" alt="Picture">

<b><font size="5,5">Bo możesz leczyć ludzkie dusze</font></b>

Podziwiam moich znajomych, którzy wybrali drogę klinicystyczną, a droga ta krętą i wyboistą jest.

Same studia psychologiczne to wciąż za mało, żeby pracować jako szpitalny psycholog czy psychoterapeuta. Poza obraniem ścieżki klinicznej i miesięcy spędzonych na praktyce na oddziałach szpitali, czekać cię będzie co najmniej kilka lat dodatkowych studiów w wybranym przez ciebie nurcie psychoterapeutycznym i niezliczone godziny superwizji z bardziej doświadczonymi kolegami po fachu. 
Niestety, nie są to tanie studia, a za coś przecież trzeba żyć. 

Część absolwentów dość szybko zakłada swoje gabinety i buduje własną markę terapeuty. Inni pracują w poradniach interwencji kryzysysowych, jeszcze inni pracują z dziećmi wymagającymi terapii behawioralnej.

Przez krótki czas sama rozważałam ścieżkę kliniczną. Spędziłam nawet miesiąc na praktykach na oddziale psychiatrycznym. Szybko jednak górę wziął mój chłodny pragmatyzm i potrzeba działania w biznesie. 

<img src="/images/soul.jpg" class="img-responsive" alt="Picture">

<b><font size="5,5">Bo za mundurem psycholodzy sznurem!</font></b>

Specjalizacja kryminologiczna na moim kierunku cieszyła się niezwykle dużym zainteresowaniem.
Prawdopodobieństwo, że będziesz kreślił profile sprawców morderstw tak jak śledczy w CSI Miami jest niewielkie, ale raz na jakiś czas otwierane są rekrutacje na stanowisko psychologa w placówkach więzienniczych i w policji. 
Plusem pracy w służbach mundurowych są dłuższe wakacje i wcześsniejsza emerytura.

<b><font size="5,5">Bo pomożesz w biznesie</font></b>

Coraz częściej korporacje dostrzegają wartość roli HR Business Partnera w codziennej pracy firmy. Pod tą enigmatyczną nazwą może kryć się szereg obowiązków, od administracyjnej papierologii, po coaching pracowników, bycie pomostem pomiędzy pracownikami a kadrą zarządzającą lub klientem, budowanie ścieżek kariery, przeprowadzanie oceny rocznej, po diagnozę i budowanie kultury organizacyjnej.

Psycholodzy od lat odnajdują się w biznesie jako szkoleniowcy. Wielu absolwentów psychologii robi również karierę w coachingu dla kadry menadżerskiej.

<img src="/images/hrbp.jpg" class="img-responsive" alt="Picture">

<b><font size="5,5">Bo możesz także zostać... mną! </font></b>

czyli pracować jako poławiacz talentów :) 

Na co dzień nie myślę o sobie jako o psychologu, ale <a href="http://ministryoftalent.co.uk/2017/07/30/narcyz/" target="_blank">przeprowadzając rozmowy z kandydatami</a> nieraz przydają mi semestry psychologii osobowości i poznawczej. 

Przy tworzeniu bardziej skomplikowanych procesów rekrutacyjnych wykorzystuję natomiast znajomość metodologii testów i kwestionariuszy badawczych. High five, <a href="https://pl.wikipedia.org/wiki/Wielka_pi%C4%85tka" target="_blank">Wielka Piątko</a>! 

Mnogość raportów eksperymetalnych, do których nas przymuszano na studiach, sprawiła, że nigdy nie miałam trudności z przedstawieniem danych w krótki i rzeczowy sposób, przy okazji pracowych projektów i spotkań.

To co cenię w moim zawodzie, to fakt, że mogę go wykonywać niemal wszędzie. Specjaliści rekrutacji bez większego trudu znajdują pracę nie tylko w Europie, ale i w bardziej egzotycznych krajach, takich jak Dubaj czy Singapur. Pomaga w tym oczywiście znajomość języka angielskiego oraz specjalizacja w danej branży.

... 

Zanim jednak wybierzesz studia psychologiczne, pamiętaj, że <b>MAGISTER przy nazwisku NIE DA CI ZAWODU</b>. Psychologia pozwoli ci zdobyć porządne wykształcenie uniwersyteckie, ale umiejętności i praktykę musisz nabyć sama. 

Powodzenia!


... 

<b>POLECANE KSIĄŻKI</b>


Jeśli rzeczywiście interesują cię studia psychologiczne zajrzyj do poniższych tytułów. Święta Trójca Psychologii. Polecam. 


<b><a href="http://webep1.com/Zobacz/To?a=24117&mp=400&r=L3BzeWNob2xvZ2lhLWktenljaWUtcGhpbGlwLXppbWJhcmRvLXAtMzM0NjM4Lmh0bWw1&utm_source=pp&utm_medium=cps&utm_campaign=webepartners" target="_blank">"Psychologia i życie"</a> Richard J. Gerrig Philip Zimbardo</b>

Bibia współczesnej psychologii. Po lekturze tej książki, żaden numer "Charakterów" już cię nie zaskoczy. Co więcej, popularnonaukowy, lekki styl tego podręcznika sprawi, że żadna siła nie oderwie cię od "Zimbardo" :)

<b><a href="http://webep1.com/Zobacz/To?a=24117&mp=400&r=L2Jpb2xvZ2ljem5lLXBvZHN0YXd5LXBzeWNob2xvZ2lpLWphbWVzLXcta2FsYXQtcC0zNDE4NDUuaHRtbA2&utm_source=pp&utm_medium=cps&utm_campaign=webepartners" target="_blank">"Biologiczne podstawy psychologii"</a> James W. Kalat</b>

Owy podręcznik do biopsychologii tłumaczony był przez moich ćwiczeniowców. Nasi doktoranci nie powtrzymali się pozostawienia śladu ich ciętego języka pomiędzy opowieściami o hipokampie, a przewodnictwem nerwowym. 
Arcyciekawa książka dla każdego zainteresowanego umysłem i ludzką fizjonomią!

<b><a href="http://webep1.com/Zobacz/To?a=24117&mp=400&r=L2N6bG93aWVrLWlzdG90YS1zcG9sZWN6bmEtZWxsaW90LWFyb25zb24tcC0zNDE4NjEuaHRtbA2&utm_source=pp&utm_medium=cps&utm_campaign=webepartners" target="_blank"> "Człowiek istota społeczna"</a> Elliot Aronson </b>

Guru psychologii społecznej w przystępny sposób wyjaśnia tajniki zachowań ludzkich w kontekście wpółczesnych mediów i polityki. 