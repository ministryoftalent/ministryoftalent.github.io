---
layout:     post
title:      "Dlaczego (nie) warto jechać na Erasmusa?"
subtitle:  "Niedługo minie sześć lat od mojego wyjazdu na stypendium Erasmus. Czas na małe podsumowanie"
date:       2016-06-23          11:00:00
author:      "Ministry of Talent"
header-img: "img/1YE1LLNXGB.jpg"
---

Niedługo minie sześć lat od mojego wyjazdu na stypendium Erasmus. 
Zimą 2010 roku zawitałam do  holenderskiego miasteczka Nijmegen. Przywiozłam ze sobą walizkę pełną oczekiwań, ale i obaw  jak będzie wyglądało najbliższe pół roku.
<p>Z perspektywy czasu można pokusić się o małe podsumowanie.
Dlaczego (nie) warto jechać na Erasmusa?</p>

<h2 class="section-heading">Bo poznasz ludzi z całego świata</h2>
Jeśli obcowanie z ludźmi z innych kultur, o innych poglądach i systemie wartości jest dla Ciebie  bolesnym wyjściem z poza strefy komfortu, zastanów się dwa razy.  Podczas tego wyjazdu pierwszy raz w życiu rozmawiałam z ludźmi z RPA, Finlandii czy Rosji.  Poznałam na własnej skórze jak imprezują Grecy, jak gotują Węgrzy i co jest ważne w życiu dla moich znajomych ze Stanów. Codziennie też uczyłam się czegoś nowego o  goszczącym mnie kraju i jego mieszkańcach. Dość trudno natomiast było mi się przyzwyczaić do  całonocnych hiszpańskich kolacji mojej współlokatorki.  Hiszpanie stanowili specyficzną grupę integrująco się bardzo mocno, ale tylko z sobą  nawzajem (była to największa lokalnie grupa narodowa Erasmusów). Teoretycznie zatem, jeśli tylko chcesz,  na takim wyjeździe możesz zamknąć się w swojej narodowościowej bańce.
<p>Tylko po co?</p>

<h2 class="section-heading">Bo twój budżet może tego nie wytrzymać</h2>
 Kiedy decydowałam o wyjeździe na Erasmusa nie mam dużego wyboru uczelni z wykładowym angielskim.  Były to dosłownie trzy uniwerki zlokalizowane w zachodniej Europie. Rzuciłam kostką, i bęc,  wypadło na Holandię. Nie brałam pod uwagę rankingów uczelni, opinii na temat wydziału  psychologii czy osiągnieć badawczych uniwersytetu. Z perspektywy czasu podeszłabym do tego  wyboru zdecydowanie bardziej metodycznie.
Kolejnym aspektem, który zbadałabym dokładniej byłyby koszty życia w danym mieście. Moje  stypendium (wówczas było to 1500 Euro na cały wyjazd) nie starczyło nawet na pokrycie  czynszu. Moje oszczędności wydatkowałam powoli i rozsądnie, inaczej nie miałabym czego jeść  już w drugim miesiącu wyjazdu.

<h2 class="section-heading">Bo będziesz zarywać nocki</h2>
 ...na naukę :)

Istnieje stereotyp, że wyjazd na Erasmusa to niekończąca się impreza. Na pewno dużo w nim prawdy, ale jeśli ktoś kto oczekuje, że lekko przebaluje sześć miesięcy może się  grubo rozczarować.Na mojej holenderskiej uczelni nie miałam dużo zajęć. Raptem trzy, cztery ćwiczenia w tygodniu.  Jako, że holenderski system akademicki różni się nieco od polskiego, załapałam się na dwa  semestry zajęć (każdy po trzy miesiące).
Niby nic nowego, ale przed każdymi zajęciami byliśmy zobowiązani przeczytać zadane teksty, a  następnie wysłać esej na dany temat do wykładowcy. Spóźniasz się z wysłaniem - tracisz  cenne punkty będące częścią składową finalnej oceny. Raz nie napiszesz lub nie pojawisz się na zajęciach - nie zaliczą ci całego kursu. Szybko okazało się, że dla  Erasmusów nie ma żadnej taryfy ulgowej. Wstyd się przyznać, ale nigdy więcej już nie uczyłam  się tak systematycznie i nie pisałam tyle jak podczas owych dwóch semestrów na holenderskiej  uczelni. Poprzez wszystkie lata mojej edukacji nie byłam również tak mocno zachęcana do wyrażania  własnej opinii, dyskusji i kwestionowania status quo.
  
<h2 class="section-heading">Bo ciągle będziesz chciała więcej</h2>

To, że piszę do Was z Londynu w pewnym sensie jest przedłużeniem pół roku studiów w małym  holenderskim miasteczku. 
Nie, nie miałam kryzysu po powrocie do Polski. 
Nie mogłam natomiast się  pogodzić z tym, że właśnie zamykam jeden z barwniejszych okresów mojego życia i od teraz do wieczności  jestem skazana na szarą codzienność. Podczas jednej z moich erasmusowych wypraw odwiedziłyśmy  Londyn. I wtedy przemknęła mi przez głowę nieśmiała myśl, że może fajnie byłoby tu wrócić na dłużej.  Pomysł dojrzewał, aż w końcu 2014 roku spakowaliśmy walizki i wyjechaliśmy na podbój Wysp.  Pracuję w globalnym środowisku, mam znajomych z całego świata i codziennie uczę się czegoś  nowego. I ciągle chce więcej!
<p>Czyli jak to jest z tym Erasmusem. Warto czy nie warto?</p>

  
 


