---
layout:     post
title:      "Zabłyśnij na rozmowie"
subtitle:  "STAR to nic innego niż historia o Tobie i twoich zachowaniach w danej sytuacji. Dobrze opowiedziana historia potrzebuje solidnej ramy. Zaraz otrzymasz ją ode mnie w prezencie. "
date:       2016-05-22 11:00:00 
author:      "Ministry of Talent"
tags: praca, rozmowa rekrutacyjna, rozwój, UK, talent
header-img: "img/C7MJR7LV7V.jpg"
---

Dziś krótko o tym jak zabłysnąć na rozmowie rekrutacyjnej i nie przegwiazdorzyć (wiem, wiem, trzeba zjeść snickersa) :)

Kiedy przygotowywałam się do wyjazdu do Anglii o metodzie STAR wspomniał mój nauczyciel angielskiego. Nie wiele później miałam szczęście poznać rekrutera, który bardzo przejął się swoją rolą i z całego serca chciał mnie jak najlepiej przygotować do rozmowy (tak, otrzymałam o nich później ofertę pracy!). Podesłał mi bardzo ogólną listę zagadnień, które mogą pojawić na rozmowie i poradził zapoznać się z metodą STAR.

Wieczorem, po pracy zasiadłam do biurka i zaczęłam wnikać w meandry tej metody. Gdy mocno po północy kładłam się do łóżka czułam się niczym Archimedes krzyczący "Eureka!" jednocześnie trochę zły na siebie, że wcześniej nie odkrył tego jak piękna w swej prostocie jest to metoda.

<h2 class="section-heading">Opowiedz swoją historię</h2>

STAR to nic innego niż historia o Tobie i twoich zachowaniach w danej sytuacji. Aby Twoja osobista historia miała ręce i nogi pomóż sobie posiłkując się poniższymi punktami.

Teraz niech Twoja pamięć poprowadzi cię do historii z pracy, praktyk lub studiów. Spróbuj odnaleźć sytuację w której zaistniał problem, a Tobie udało się go rozwiązać.

**SITUATION** (Sytuacja) – Opowiedz o problemie wymagającym podjęcia działań. Jaka to była sytuacja?

**TASK** (Zadanie) – Jaka była Twoja rola w tym zadaniu? Jaki wyznaczyłaś sobie cel?

**ACTION** (Akcja) – Jakie kroki i czynności podjęłaś w celu wprowadzenia danego rozwiązania w życie?

**RESULT** (Rezultat) – Jakie były rezultaty Twojego działania? Jak Twoje działanie pomogło rozwiązać problem?

Mój nauczyciel angielskiego dokładał do akronimu jeszcze jedną literkę, tworząc STARE (ujmując mu jednocześnie nieco gwiaździstego blasku).
**EDUCATION**- (lekcja) Czego nauczyła cię ta historia ? Co byś teraz zrobiła inaczej?

<img src="/img/rambo1.png" class="img-responsive" alt="Picture">

<h2 class="section-heading">Teraz już nic Cię nie zaskoczy</h2>

Na liście, którą otrzymałam od mojego rekrutera znajdowały siłę zagadnienia takie jak przywództwo, praca zespołowa, komunikacja, osiąganie wyników czy budowa relacji z klientem. Bardzo dokładnie przeczytałam moje CV i wypisałam po kilka sytuacji do każdego z zagadnień. Rozpisałam sobie je dość dokładnie w ramach STAR. Mimo, że nie znałam pytań czekających mnie na rozmowie, żadne pytanie nie było dla mnie zaskoczeniem, ponieważ sama już wcześniej sobie je zadałam przygotowując przypadki do STAR.


<h2 class="section-heading">Jaka odpowiedź jest dobra?</h2>

W STAR nie ma dobrych i złych odpowiedzi, są jedynie te mniej lub bardziej przemyślane. Zazwyczaj opis stanowiska na który aplikujesz sugeruje jakie cechy i zachowania poszukiwane są u pracownika. Dostosuj się do tego odpowiadając na pytania, tylko nie zapominaj, żeby by mimo wszystko **być sobą** (a to zawsze najważniejsze)!

Opowiadaj o takich sytuacjach, które wykazują oczekiwane cechy i zachowania w kontekście pracy na którą aplikujesz. Na to samo pytanie inaczej odpowie makler giełdowy, a jeszcze inaczej trenerka jogi.

Jeśli jesteś gadułą, upewnij się, że nad każdy podpunkt nie powstaje więcej niż dwa zdania. Zawsze lepiej dopytać się rozmówcy czy nie potrzebuje więcej szczegółów niż utopić rozmowę w potoku nikomu niepotrzebnych słów.

Mocno trzymaj się ram narzędzia STAR i nie uciekaj w bajkopisarstwo, a gwarantuje ci, że zabłyśniesz na rozmowie!Zabłyśnij na rozmowie czyli metoda STAR


