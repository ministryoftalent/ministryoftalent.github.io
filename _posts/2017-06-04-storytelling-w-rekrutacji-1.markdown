---
layout:     post
title:      "Opowieści w rekrutacji. Jak zainteresować kandydata? (część 1)"
subtitle:  " "
date:       2017-06-05 11:00:00 
author:     "Ministry of Talent"
img: opowiesci3.png
categories: praca, referencje
index: true
---
 <b>Nie wiele ponad tydzień temu siedziałam na małym podkarpackim lotnisku oczekując na samolot do Londynu. Lot był już opóźniony o dobrą godzinę, gdy za oknem rozpętała się groźna burza.  Pioruny trzaskały tuż obok nas, a po szybach terminalu spływały hektolitry wody.  Część pasażerów głośno przeklinała kaprysy natury, a ja szczerze mówiąc nawet cieszyłam się z takiego obrotu sprawy.  Dlaczego?</b>   

<img src="/images/rsz_stocksnap_2ci87djpdz.jpg" class="img-responsive" alt="Picture">

Czas oczekiwania umilała mi świeżo co zakupiona książka <a href="https://goo.gl/1sFpeH" target="_blank">“Narratologia”</a> autorstwa Pawła Tkaczyka.  I to właśnie ona skłoniła mnie do rozmyślań o tym jak wykorzystujemy opowieści w rekrutacji. 

Opowiadanie historii jest niemal wbudowane w ludzkie DNA. <b>Storytelling</b> nie jest żadnym novum, ale wciąż niewiele go w świecie biznesu. Z lepszym, lub z gorszym skutkiem wykorzystują go kampanie employer brandingowe towarzyszące rekrutacjom (zobacz filmik z Barclaysa poniżej!). Ale prawdziwa walka o kandydata zaczyna się przy próbie jego zaangażowania. Jak zatem <b>wykorzystać opowieści przy pierwszym, najczęściej mailowym, kontakcie z kandydatem</b>?

<iframe width="560" height="315" src="https://www.youtube.com/embed/Yv_GI0vclQs" frameborder="0" allowfullscreen></iframe>
<br>
<font size="3">Filmik z kampanii rekrutacyjnej/employer brandingowej banku Barclays.</font>
<br>

<b><font size="5,5">Wzbudź emocje</font></b>

   Chyba wszyscy działający w branży rekrutacyjnej mają świadomość jak istotna jest personalizacja wiadomości do kandydata. Ale w świat nadal płyną sztampowe, mailowe potworki, lądujące, zresztą jak najbardziej zasłużenie, w folderze spam.  
<b>Czy maile oferujące pracę na prawdę muszą być tak nudne?</b>
Paweł Tkaczyk w "Narratologii" zdradza, że sekretem utrzymania uwagi jest wzbudzenie ciekawości czytelnika. Aby tego dokonać nasza wiadomość musi budzić emocje    i to najlepiej już na etapie tytułu wiadomości. 
Historie tworzą emocje i ludzie. Zacznij od tych drugich. Zastanów się kogo ostatnio zatrudniliście? Jak była ich droga do zatrudnienia? Czym oni podzielili by się z kandydatem? Czy któryś z nich mógłby stać się bohaterem twojej historii?

Teraz ćwiczenie. W jaki sposób napisalibyście pierwszą wiadomość do testera, którego chcielibyście zaangażować na podobne stanowisko do branży finansowej? (przykładowa wiadomość w kolejnej części cyklu). 

<img src="/images/sad.jpg" class="img-responsive" alt="Picture">
<font size="3">Smutek? Żal? Gniew? Jedno spojrzenie na zdjęcie, a założę się, że w twojej głowie powstało już kilka historii na temat dziewczyny z fotografii.</font>
<br>
                                                                                                                                                                                                                                                                 
<b><font size="5,5">Opowiedz historię firmy</font></b>

Chyba w każdej firmie krążą jakieś anegdoty, od założycielskich (“po dobiciu pierwszego deala prezesowi przekazano worek pieniędzy do rąk własnych, a nie na konto, jak się spodziewał”), przez epickie momenty z imprez firmowych po znane wszystkim powiedzonka pracowników. 
Większość z nich jest czytelna tylko dla hermetycznej grupy kolegów z pracy, ale może warto je przemycić do twojej wiadomości? Będzie to wymagało nieco inwencji twórczej, ale sprawi, że twoja wiadomość zapadnie w pamięć. Uważaj tylko, żeby w procesie przenoszenia firmowej legendy do wiadomości <b>nie zabić esencji twojej historii</b>. 

Konstruując wiadomość do kandydata, zastanów się również co sprawi, że poczuje się on lepiej. Niech twoja wiadomość kojarzy się mu pozytywnie. Twój e-mail powinien także nieść potencjalną wartość dla kandydata - rekrutacja w końcu przecież to swoisty rodzaj procesu sprzedaży. Nie bój się używać metafor i porównań, gdyż to one pozwolą poruszyć wyobraźnię kandydata. 

<b><font size="5,5">Dostosuj medium do kandydata</font></b>

W czasach FB Life and daily vlogów wideo wydaje się być naturalnym sposobem komunikacji i narracji. Samej nie udało mi się od nich uciec - wideo świetnie uzupełnia słowo pisane!

W kilka minut pokaż dzień z życia waszego biura. Wcześniej zastanów się jaki będzie cel tego filmu? Jakimi środkami chcesz go osiągnąć? 

Niech nagranie nie wygląda jak kolejny sztuczny produkt, który wyszedł z zespołu employer brandingowego twojego pracodawcy. Nagrywasz z ręki? Super, liczy to autentyczny przekaz! Świetnie wywiązali się z tego zadania w Brand24 (filmik poniżej)! Balance pomiędzy autentycznością, a wyreżyserowaniem - w punkt! 

<iframe width="560" height="315" src="https://www.youtube.com/embed/EK5qzlih3SE" frameborder="0" allowfullscreen></iframe>
<br>
<font size="3">Zwyczajny, nie zwyczajny dzień z życia biura. Filmik przy okazji pokazuje jak tworzyć firmowe legendy! </font>
<br>

<b><font size="5,5">Dostosuj język do odbiorcy</font></b>

Często popełnianym przez rekruterów błędem, jest domniemanie, że inni wiedzą o firmie, produkcie, domenie biznesowej tyle samo co i my. Zamiast używać pustych słów rodem z korpo języka napisz wiadomość tak, najpierw jakbyś miała opisać wasz biznes twojej własnej babci. W powiewie natchnienia nie obiecuj gruszek na wierzbie. Używaj obrazowych metafor, wciąż stąpając twardo po ziemi.

<b><font size="5,5">Vox populi</font></b>

Nieocenioną pomocą mogą być pracownicy z zespołu do którego docelowo zatrudniasz. Umów się na kawę czy lunch, <b>dowiedz się więcej o ich codziennej pracy</b>, a potem na podstawie takiej rozmowy zbuduj skalibrowaną wiadomość do kandydata. Przed kliknięciem “wyślij”, skonsultuj się z pracownikiem, jeszcze raz zapytaj o opinię na temat wiadomości i o ewentualne poprawki (szczególnie w kwestiach merytorycznych). 

Jeśli mimo tego zabiegu twoje wiadomości wysyłane do kandydatów pozostaną bez odzewu, <b>spróbuj zaangażować pracowników jeszcze bardziej</b>. W mojej obecnej pracy spędzam sporo czasu z analitykami, którym pomagam stworzyć angażującą wiadmość, którą nastepnie wysyłają w swoim imieniu do kandydata. E-mail od kolegi po fachu czyni cuda! 


<b>Jeśli dotrwaliście do tego momentu, to gratuluję! W kolejnej części artykułu będą na was czekać bardziej praktyczne sposoby wykorzystania magii opowieści w budowaniu wiadomości do kandydatów.
Howk!</b>
